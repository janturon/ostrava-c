# Ostravština

Co je jinde běžné, může být místními vnímáno jako hrubá urážka: když Turkovi ukážete palec nahoru nebo si před Arabem dáte nohu přes nohu, je to podobné, jako když se před Ostravákem snažíte mluvit krátce. V lepším případě jste mlčky doživotně diskreditováni ze slušné společnosti, v horším dostanete rovnou po papuli. Stejně dopadnete, když promluvíte dlouze jako Pražáci. Někdy je lepší držet hubu, bo ostravský přízvuk je komplikovaný. Řeč je silně ovlivněna němčinou a v příhraničních oblastech plynule přechází do polštiny, např. místo "vlak" se někde používá "Cug", jinde "pociung", např. v písni "Zug do werku" od kapely Blaf zde <https://youtu.be/moDfcL2wDJs>. Lokálnost slov se velmi liší (když se bavily naše babičky mezi sebou, půlku slov jsme nepobrali, na druhou stranu jsem třeba slovo "chrastit" znal jen z knížek a nikdo nikdy neřekl jinak než štěrkat).

Ostrava tenkrát byla ocelové město jako z Verneovek: Nová huť Klementa Gottwalda dštila z komínů barevné plameny a město halil smogový příkrov. Mimo město ale bylo čisto a spousta dědin, jedna vedle druhé. Se zahrádkami s kamennými ploty, se šopami pokryté térpapírem. Projížděli jsme na kole kolem fiňoků na koupák do Karviné, hráli si na haldách, nechávali zátky od piva přejíždět vlečkou, schovávali se na huře. Na světě ještě nebyl internet, ani mobily, ani Google, ani Windows. Už tehdy se ale programovalo v jazyce C a z těchto dob pochází základy jazyka Ostravaka.

## Přízvuk

Přízvuk dáváme na předposlední slabiku ve větě nebo na zdůrazněné slovo. Dlouhé samohlásky se nevyslovují jako krátké. jsou jen protáhlé na minimum, aby se odlišily od krátkých, tedy ostravsky dlouhé.

- *"Kery čaj kupime?"* - každopádně je zde nutné dát přízvuk na "i". Důraz zde má smysl v libovolné kombinaci slov, proto je zde možné dát přízvuk i na "e" či "a", ale ne na obojí: je faux pas dát důraz na všechna slova, bo tak to robí cigani.
- *"Ona má ráda mátový"* - zde je slovo mátový jak zdůrazněné, tak s předposlední slabikou, proto musí být "o" nejdelší hláska. Nikdy nesmí být tak dlouhá, jako pražák vyslovuje dlouhé hlásky, a tak je zde vyjímečně možné vyslovit "á" a "ý" jako krátké hlásky. "Á" ve slovech má a ráda se však pořád vyslovuje jako ostravsky dlouhá hláska.

## Vulgarita

Slova "kurva" a "piča" nejsou vulgární. Jsou to vycpávková slova, podobně jako v Čechách slovo "vole": nepoužívají se při jednání se starostou, ale v hospodě dodají řeči uvolněnou zvukomalebnost. Václav Havel tato slova nahrazoval výrazem "že".

Ve sprostém slova smyslu se "kurva" řekne "ludra" a "piča" jako "pizda" či "pitka". Nejsprostší ostravská nadávka je "ty cype", kterou dialog vždy končí, bo pak už můžou následovat jen pěsti. Pokud ale před slovem "cyp" není "ty", je to naopak neškodná univerzální metafora podobná české "jak sviňa", např. "zima jak cyp", "polévka dobrá jak cyp" a podobně. Významově je "cyp" popsatelný jako "čurák".

Kurva je mnohovýznamové slovo popsané zvlášť v souboru [KURVA.md](./KURVA.md)

## Hovorovost

Slova se v žádném případě neukončují na "-ej" (dobrej, mladej, hodnej) - v hovoru je to ta největší možná ostuda. Hovorově se používá zvratné zájmeno "se" ve tvaru "sa" a změkčuje se poslední hláska (dobrý deň, plantať sa).

## Oslovení

Vzhledem k tomu, že "ahoj" má neprakticky dvě slabiky, používá se obvykle "čus", případně vřeleji "čus bus" nebo "zduř". Pokud vítáme skupinu ("partyju"), místo "hoši" a "holky" používáme "synci" a "děvuchy". "Muži" a "ženy" jsou "chlopi" a "baby". Děda nás jako děti vítal "rebjata", ale rychle se z toho stal archaismus, bo přejímaní z ruštiny přestalo být populární.
Formální oslovení je přibližně "dobrỵdēn" s tím, že někde se koncové "n" vyslovuje jako "ň".

V průběhu hovoru lze někoho pomlouvat ("vyryvat") frází "On je taky ...", vč. změny rodu, např. "On je taka fajnovka", "On je take ucho".

- babrak - nemotora
- bachroň, bachroč, bachraty - tlusťoch, tlustý (baňok - tlusté děcko, pův. hornická bandaska)
- becok - druh velkých fazolů, přeneseně velký novorozenec
- balamut - kecal
- baraba - otrapa
- borok - chudák (božatko - ubohé dítě)
- brygoš - brigádník (posměšně)
- břydok - prase (člověk) (používá se i bravek)
- bulač - absentér
- bunk, bynk - mrzout (prý pův. čmelák) zabunčit se - vzepřít se, postavit si hlavu
- cyp - čurák (hrubá urážka, jemněji "chuj")
- cypaty - hlupák
- cigoš - cikán (neutrální označení, pejorativně "morgoš"); ciganit - lhát
- dajny - ochotný se rozdělit (ve smyslu politování: "on je taky dajny" - "všichni ho oberou")
- dědiňor - vesničan
- fajnovka - citlivka
- fajny - dobrý
- haluzař - šťastlivec
- cholera jasna - ženský ekvivalent nadávky do cypa (kletba z polštiny, sračka)
- chvalidupa - chvástal
- gegoš - skinhead (vylepaný jak gegoš - nakrátko ostříhaný)
- gizd - ohava (od hyzdid)
- guvňoř - ňouma
- motloch - popleta
- pazgřivec - podvodník, křivák
- pěruň - frajer
- pšontek - polák (hanlivě)
- ryna - okap
- šajber - odborník
- ucho - nezkušený (též mličňok)
- vyhukany - vystrašený
- zaškvara - škodič

U příbuzenstva říkáme

- roba - manželka
- stryk - strýc
- švigra - sestra

## Slovesa
- o - podívej (o un i! - podívej, on jí! - Pražák Donutil si myslí, že nejkratší sloveso je "hl", a tady máme hned dvě ostravská slovesa poloviční délky)
- balamutit - lhát (co mě balamutiš?)
- bantovat - ponocovat (jinde prý naopak brzy vstávat, jinde prý svádět k nepravostem)
- bulat - absentovat
- dlabat na něco - kašlat na něco (dlabu na to lze vyjádřit též idiomem "chuj s tym")
- deptat - šlapat (deptat na kole, deptat do kopce apod.)
- dožrat se - naštvat se (teď jsem se dožral - pohár mé trpělivosti právě přetekl)
- fulat - lhát (co fuláš? - co to kecáš?)
- kipat - bryndat (kipe ti to po bradě)
- luchat - lít (vydatně pršet - už tam luchá)
- plantat se - plést se (ty jsi celý poplantaný; neplantej se mi tu)
- porvat - popadnout (porval batoh a upaloval)
- pravit - říkat (používá se hovorově, např. "Pravil, že tam bude")
- prubnout - zkusit
- pučit se - mačkat se (v autobuse)
- rajzovat - cestovat
- robit - dělat
- rožnout - rozsvítit
- rychtovat - dát do pořádku (porychtuj to, zrychtuj to)
- řnut - uhodit
- skipat - přetékat (z vařícího hrnce; vyskipaný hrnec, vyskipaná polévka)
- smolit - vykonávat velkou potřebu (zesmolené galaty); s námahou sepsat (zesmolil milostný dopis)
- smyčit - táhnout (vysmyčit - najít - z kaj's to zase vysmyčil? - kde's to zase našel? co za žďorby jsi to přismyčil?)
- šibnout - posunout (pošibovat - letmo opravit - zkus s tym trochu pošibovat; či ti šibe? - nezbláznil ses?)
- šťuřit se (ščuřit se) - uculovat se
- štěrkat - chrastit (toto slovo používal už Komenský)
- štrykovat - plést, někdy též zašívat (zaštrykuj si tu ažuru na ponožce); zalátat se častěji řekne jako zaštepovat
- šulat - válet (těsto)
- vybulit se - upadnout, havarovat (vybulil se do plotu)
- vyryvat - pomlouvat (Co vyryvaš?)
- zblyňat - bloumat (též pojídat co zrovna přijde pod ruku místo pořádného jídla)
- zbulat - zbořit (též pobulat - pobořit)
- zdiriguj sa - uvědom si, co říkáš/děláš (hochu, ty sa zdiriguj - nedělej bordel, nebo dostaneš po hubě)
- zdupat - zkazit (to jsem zdupal)
- zduřit se - po anglicku zmizet
- zichrovat - jistit

## Příslovce, spojky

- aji - i
- enem - jenom
- jak... tak... - když... pak...
- ta(k)jak - jak
- kaj - kde (kajco, kajkdo - kdeco, kdekdo)
- kajsi, kajsik - někam
- kajtež - kdeže
- bo - protože (zkrácené z nebo, které lze v tomto významu také použít)
- či (na začátku věty) - zdalipak
- či (uprostřed věty) - nebo
- čemu - proč
- do - k (šel do Honzy - šel k Honzovi - podobně jako šel do obchodu; speciálně do dom - domů)
- choť - přestože
- mi - mně (používá se i na začátku věty, např. "mi to nevadí")
- oto(k) - tady (jižněji též hen, hena - tam)
- dookola, naokolo - okolo
- spiš - dříve (přijdu spiš - přijdu dříve. Žádný Ostravak nerozumí sousloví "přijdu dýl" - chápe ho jako "půjdu delší cestou, ale přijdu včas")
- včil, teraz - teď
- zkama - odkud (zkama jsi? ztama z Petřvaldu.)
- ztama - odtamtud

## Podstatná jména

- amper - kybl
- arab, ukrajina - staré kolo bez přehazovačky
- ažura - díra v oblečení
- bagančata - pracovní (obecně velké) boty
- baňa - VŠB, též facka či dýně nebo velká lahev
- bebechy - harampádí
- bída - uhelný prach
- brenpartyja - parta opilců (bren - denaturovaný líh)
- brocak - chlebník
- buntek - poklopec
- cukle - sandály
- cycek, cecek - prso (čaj sladký jak cecek)
- fiňoky - finské domky, dřevěné řadovky, bydlení pro chudé, často cikány
- furtka - dvířka
- galaty - kalhoty
- halda - zarostlý kopec z vytěžené hlušiny
- hura - půda
- kas(t)lik - skříňka, též uhlák
- kaške(n)t - šiltovka
- kelerub(na) - kedluben
- kinol - velký nos (co tam doluješ v tym kinolu? - už se zase rýpeš v nose?)
- kisňa - bedna, fotbalová branka
- klapačka - ústa (drž klapačku), klapačky - naušnice na klip (tehdy populární)
- kobzole - brambory
- kolonyje - vesnické sídliště
- křak - keř
- kupak - koupaliště
- kura - slepice
- kvitko - kytka
- lakatoš - nechvalně proslulý slovenský [traktor LKT](https://youtu.be/SiUz_akTmcY)
- pecek - kamna
- peň - špalek na sekání dřeva (blbý jak peň, hluchý jak peň)
- pokřiva - kopřiva
- pudlice - popelnice
- půlka - velký panák (půl deci; nalej mně do půlky - nalej mi panáka)
- pysk - obličej (chceš do pysku? chceš v pysk?)
- ryngle - častěji se tak označují i blumy
- šmigrust - Velikonoce (pomlázce se říká karabač)
- stolek - židle (zeber stolek - vem si židli, posaď se)
- štangle - horní trubka na kole (vem mě na štangli)
- štěrkačka - řehtačka
- štěrkátko - chrastítko
- štrample - punčocháče
- štipka (ščipka) - škvor
- šťur (ščur) - potkan
- šopa - stodola (kurnik šopa - doprdele)
- šupa - slupka (též rána)
- volioko - volské oko
- žďorby - haraburdí

## Přídavná jména
- dokaličený - dobitý (o člověku i věci; ten stolek je po děckach celý dokaličený)
- chudý - hubený (chudé maso - libové maso)
- plytký - mělký (plytký talíř)
- připitý - podnapilý
- hrubý - tlustý (o textilu: hrubá deka, hrubý svetr)
- šurý - křivý

## Citoslovce
- bech - bum, žuch

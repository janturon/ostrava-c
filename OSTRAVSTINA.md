# Ostravština

Co je jinde běžné, může být místními vnímáno jako hrubá urážka: když Turkovi ukážete palec nahoru nebo si před Arabem dáte nohu přes nohu, je to podobné, jako když se před Ostravákem snažíte mluvit krátce. V lepším případě jste mlčky doživotně diskreditováni ze slušné společnosti, v horším dostanete rovnou po papuli. Stejně dopadnete, když promluvíte dlouze jako Pražáci. Někdy je lepší držet hubu, bo ostravský přízvuk je komplikovaný. Řeč je silně ovlivněna němčinou a v příhraničních oblastech plynule přechází do polštiny, např. místo "vlak" se někde používá "Cug", jinde "pociung", např. v písni "Zug do werku" od kapely Blaf zde <https://youtu.be/moDfcL2wDJs>. Lokálnost slov se velmi liší (když se bavily naše babičky mezi sebou, půlku slov jsme nepobrali, na druhou stranu jsem třeba slovo "chrastit" znal jen z knížek a nikdo nikdy neřekl jinak než štěrkat).

Ostrava tenkrát byla ocelové město jako z Verneovek: Nová huť Klementa Gottwalda dštila z komínů barevné plameny a město halil smogový příkrov. Mimo město ale bylo čisto a spousta dědin, jedna vedle druhé. Se zahrádkami s kamennými ploty, se šopami pokryté térpapírem. Projížděli jsme na kole kolem fiňoků na kupak do Karviné, hráli si na haldách, nechávali zátky od piva přejíždět vlečkou, schovávali se na huře. Na světě ještě nebyl internet, ani mobily, ani Google, ani Windows. Už tehdy se ale programovalo v jazyce C a z těchto dob pochází základy jazyka Ostravaka.

## Přízvuk

Přízvuk daváme na předposledni slabiku ve větě nebo na zdůrazněne slovo. Dluhe samohlásky se nevyslovuji jako krátke. Su jen protáhle na minimum, aby se odlišily od krátkych, tedy ostravsky dluhe. Neda se to naučit z knížek, to musí mět člověk naposluchane.
Normalni Ostravak píše spisovně, ale jak je tu důraz na akcent, tak píšu posledni hlasku kratku, bo je to úzus v podobnych spisech a bo je to víc vystihujíci. Ostatni hlásky píšu normálně, bo inak to vede k omylu, že dluha a ostravsky krátka hláska je to same.

- *"Kery čaj kupime?"* - každopádně je tu nutne dát přízvuk na "i". Důraz tu ma smysl v libovolne kombinaci slov, tak je tu možné dát přízvuk i na "e" či "a", ale ne na oboji: je faux pas dát důraz na všechna slova, bo tak to robi cigoši.
- *"Ona má ráda mátovy"* - tu je slovo mátovy jak zdůrazněné, tak s předposlední slabikou, tak musi být "o" nejdelši hláska. Nikdy nesmi být tak dluha, jak pražák vyslovuje dluhe hlásky, a tak je tu vyjímečně možné vyslovit "á" a "ý" jako krátké hlásky. "Á" ve slovech má a ráda se však pořád vyslovuje jako ostravsky dluha hláska.

## Vulgarita

Slova "kurva" a "piča" nejsou vulgárni. Jsou to vycpávkova slova, podobně jako v Čechách slovo "vole": nepoužívaji se při formálnim jednáni se starostou, ale v hospodě dodaji řeči uvolněnou zvukomalebnost. Václav Havel místo teho říkal "že".

Ve sprostém slova smyslu se "kurva" řekne "ludra" a "piča" jako "pizda" či "pitka". Nejsprostši ostravska nadávka je "ty cype", kerou dialog vždcky konči, bo pak už možou následovat jen pěsti. Jak ale před slovem "cyp" neni "ty", tak je to naopak neškodna univerzálni metafora podobna česke "jak sviňa", např. "zima jak cyp". Významově je "cyp" něco jak "čurák".

Kurva je mnohovýznamove slovo popsane zvlášť v souboru [KURVA.md](./KURVA.md)

## Hovorovost

Slova se v žádném případě neukončuji na "-ej" (dobrej, mladej, hodnej) - v hovoru je to ta největši možna ostuda. Hovorově se používá zvratne zájmeno "se" ve tvaru "sa" a změkčuje se posledni hláska (dobrý deň, plantať sa).

Taktéž se zásadně nepoužívaji zdrobněliny (čepička, taštička a podobně), bo je to take buzerantske, a to je ve slušne společnosti nemravne. A politickou korektnost - tu maji jen nějaci čehuni tam kajsik u Prahy, na Ostravsku se s ničim nebabřeme.

## Oslovení

Vzhledem k tomu, že "ahoj" má neprakticky dvě slabiky, používa se obvykle "čus", případně vřeleji "čuz buz" (jako "čau ty buzno") nebo "zduř". Pokud vítáme skupinu ("partyju"), místo "hoši" a "holky" používáme "synci" a "děvuchy". "Muži" a "ženy" jsou "chlopi" a "baby". Děda nás jako děti vítal "rebjata", ale rychle se z teho stal archaismus, bo přejímani z ruštiny přestalo být populárni.
Formálni osloveni je přibližně "dobrỵdēn" s tym, že někde se koncové "n" vyslovuje jako "ň".

V průběhu hovoru lze někoho pomlouvat ("vyryvat") frází "On je taky ..." (on je takový ...), případně "Tys je taky ..." (ty jsi takový ...) vč. změny rodu, např. "On je taka fajnovka", "On je take ucho".

- babrak - nemotora
- bachroň, bachroč, bachraty - tlusťoch, tlustý (baňok - tlusté děcko, pův. hornická bandaska)
- becok - druh velkých fazolů, přeneseně velký novorozenec
- barab(a) - otrapa
- borok - chudák (božatko - ubohé dítě)
- brygoš - brigádník (posměšně)
- břydok - prase (člověk) (používá se i bravek)
- bulač - absentér
- buzerant - buzna, homouš, teplouš (nepoužívají se výrazy gay, homosexuál, bo to pak vyzniva jako že je to normalni; ani tvar homokláda, bo obsahuje dlouhé á a štyry slabiky; proti buzerantum nic nemame pokaj to drži v soukromi, ale stejně museji počitat s tym, že si je za to dobirame)
- bunk, bynk - mrzout; zabunčit se - vzepřít se, postavit si hlavu
- cyp - čurák (hrubá urážka, jemněji "chuj"; chuj s tym - to je fuk)
- cypaty - hlupák
- cigan - lhář (ciganit - lhát)
- cigoš - cikán (neutrální označení, pejorativně "morgoš")
- čehun - čech (nemoravák, pohrdlivě)
- čobol - slovák
- dajny - ochotný se rozdělit (ve smyslu politování: "on je taky dajny" - "všichni ho oberou")
- dědiňor - vesničan
- fajnovka - citlivka
- fajny - dobrý (to je dobre - to je fajne)
- gegoš - skinhead (vylepany jak gegoš - nakrátko ostříhaný)
- gizd - ohava (od hyzdid)
- gramlavy - nešikovný
- gruča - nemotora
- guvňoř - ňouma, nýmand
- haluzař - šťastlivec, klikař
- cholera (jasna) - ženský ekvivalent nadávky do cypa (kletba z polštiny, sračka)
- chvalidupa - chvástal
- motloch - popleta
- pazgřivec - podvodník, křivák
- pěruň - frajer
- pšontek - polák (pohrdlivě)
- šajber - odborník
- ucho - nezkušený (též mličňok)
- vyhukany - vystrašený
- zaškvara - škodič

U příbuzenstva říkáme

- roba - manželka
- stryk - strýc
- švigra - sestra
- švigermuter - tchýně (spíš jen na prajské)

## Slovesa
- babrat se - rýpat se v něčem (např. v polévce)
- balamutit - lhát (co mě balamutiš?)
- bantovat - ponocovat (jinde prý naopak brzy vstávat, jinde prý svádět k nepravostem)
- bulat - absentovat
- bulat se - padat
- buřit - bušit pěstí na dveře, též prdět (buřit do gatí); také buřina - bouře (už tam buří - už se blýská)
- dlabat na něco - kašlat na něco (dlabu na to lze vyjádřit též idiomem "chuj s tym")
- deptat - šlapat (deptat na kole, deptat do kopce apod.)
- dojebat - doničit (celý dojebat = úplně zničit: ten mobil byl jen trochu škráblý, a tys ho celý dojebal; ta knížka byla zánovní, a tys ju celou dojebal)
- dožrat se - naštvat se (to mě dožralo - pohár mé trpělivosti právě přetekl)
- fachat - fungovat (nefacha to)
- fifrat se - nimrat se (v jídle - co se v tom tak fifraš?)
- fulat - lhát (co fuláš? - co to kecáš?)
- grcat - zvracet (zgrcaný - zblitý)
- hryz(a)t - kousat (hryže mě svetr, pohryzal ho pes)
- chcu - chci (dětem se vysvětluje, že "chcu" je jen hovorová forma)
- chlempat - lemptat (vodu)
- chuchni si - trhni si
- kantovat se - vypadnout
- kipat - bryndat (kipe ti to po bradě)
- kudlit - tahat za vlasy
- lepn(o)ut - vrazit facku (chceš jednou lepnut?)
- lopat - hltat
- luchat - lít (vydatně pršet - už tam luchá)
- ide/idu/ideš - jde/jdu/jdeš (v prvním pádě normálně jít) (kaj ide ten chuj?)
- macat - sahat (nemacej na to!)
- mišat - míchat (přimišat, zamišat...)
- o - podívej (o un i! - podívej, on jí! - Miloslav Donutil si myslí, že nejkratší sloveso je "hl", a tady máme hned dvě ostravská slovesa poloviční délky)
- plantat se - plést se (ty jsi celý poplantaný; neplantej se mi tu)
- porvat - popadnout (porval batoh a valil do pryč)
- pravit - říkat (používá se i hovorově, např. "Pravil, že tam bude")
- prubnout - zkusit ("Je to vypnuté?" "Prubni to.")
- pucovat - čistit
- pučit se - mačkat se (v autobuse)
- rajzovat - cestovat, vykračovat si
- robit - dělat (Co robiš?, Čemu's to zrobil?)
- rozhicovat, rozfajrovat - roztopit (kamna; zrobit fajrung)
- rožnout - rozsvítit
- rychtovat - dát do pořádku (porychtuj to, zrychtuj to)
- řnut - uhodit
- skipat - přetékat (z vařícího hrnce; vyskipaný hrnec, vyskipaná polévka)
- smolit - vykonávat velkou potřebu (zasmolené galaty); s námahou sepsat (zesmolil milostný dopis)
- smyčit - táhnout (vysmyčit - najít - z kaj's to zase vysmyčil? - kde's to zase našel? co za žďorby jsi to přismyčil?)
- šolichat - náhodně a letmo něco poupravit (nefacha to, zkus to trochu pošolichat), zašolichat též založit ve smyslu zapomenout (kaj's to zase zašolichal?)
- spočnout - odpočinout - spočni (si)
- šibnout - posunout (zkus s tym trochu pošibovat; šibe ti? - nezbláznil ses?; šibni se - posuň se)
- štelovat - seřizovat (odborně, srovnej s hesly šolichat, šibovat) (zešteluj to, pošteluj to)
- šťuřit se (ščuřit se) - uculovat se
- štěrkat - chrastit (toto slovo - ve tvaru štěrchat - používal už Komenský)
- štrykovat - plést, někdy též zašívat (zaštrykuj si tu ažuru na fusekli); zalátat se častěji řekne jako zaštepovat
- šulat - válet (těsto)
- valit - odejít (Tak já valim. Val, val!)
- vkuřit se - vecpat se někam (couvám, že chci zaparkovat, a ten chuj se mi tam vkuřil)
- vybulit se - upadnout, havarovat (vybulil se do plotu); též vybulat
- vyrubat - porazit (ve fotbalu ap. - vyrubali jsme je jak male synky)
- vyryvat - pomlouvat (Co zas vyryvaš?)
- zbabrat - zkazit (něco)
- zblyňat - bloumat (též pojídat co zrovna přijde pod ruku místo pořádného jídla)
- zbulat - zbořit (též pobulat - pobořit)
- zdiriguj sa - uvědom si, co říkáš/děláš (hochu, ty sa zdiriguj - nedělej bordel, nebo dostaneš po hubě)
- zdupat - zkazit (to jsem zdupal)
- zduřit se - po anglicku zmizet ("Zduř!" se používá i jako pozdrav)
- zehřat - ohřát (jídlo) - "zehřej si to"
- zchujet - zblbnout
- zichrovat - jistit
- zjebat - seřvat
- zrobit - vytvořit

## Příslovce, spojky a tak vůbec

- ajn cvaj - raz dva (hned); zrobil to ajn cvaj - měl to hned hotové
- aj(i) - i
- baj oko - zkusmo, přibližně (jeden z mála anglismů v ostravštině)
- enem - jenom
- bo - protože - zkrácené z nebo(ť), které lze v tomto významu také použít
- coraz - pokaždé (jak dostal míč, tak coraz to gol)
- cosi(k) - něco
- či (na začátku věty) - zdalipak (či su hlupy?)
- či (uprostřed věty) - nebo
- čemu - proč (čemu ne?)
- do - k (šel do Honzy - šel k Honzovi - podobně jako šel do obchodu; speciálně "do dom" - domů)
- dookola - dokola; "to je furt dookola" - to je pořád dokola (to samé)
- naokolo - dokola; naokolo bez předmětu znamená i kolem - "stav se, až půjdeš naokolo"
- nadul, dule - dolů
- ni - ne
- furt - pořád
- choť - přestože (málo používané)
- jak... tak... - když... pak...
- jak: jeden jak druhý - všichni stejný
- ju - ji (4.pád) Mám ju rád
- ta(k)jak - jak ("je to tajak říkáš")
- taky, taka, take - takový, taková, takové
- kaj - kde (kajco, kajkdo - kdeco, kdekdo)
- kajsi(k) - někam, někde (ve smyslu neznámo kde: "rajzoval kajsik do světa", ale ne "kajsik lucha", když vím, kde prší, jen to nechci zmínit jako nepodstatny detail)
- kaj(tež)! - kdeže!
- kurde(bele) - ty jo
- kýho hroma - co to má znamenat? (v jiných krajích se používá kýho výra, šlaka, ďasa... u nás výhradně hroma, a aji tak jsem to slyšel jen od babičky. v jiném spojení se kýho nepoužívá)
- mi - mně (používá se i na začátku věty, např. "mi to nevadí")
- oto(k) - tady (jižněji též hen, hena - tam)
- pokaj/dokaj - dokud
- spiš - dříve (přijdu spiš - přijdu dříve. Žádný Ostravak nerozumí sousloví "přijdu dýl" - chápe ho jako "půjdu delší cestou"; změří si vás pochybovačným pohledem, proč mu cpete, kudy půjdete na domluvené místo, a bude mít za to, že dorazíte včas)
- su - jsem (su Ostravak? su!)
- tys je, tyz je - ty jsi (tys je hlupy - ty jsi hloupý)
- včil, teraz(ky) - teď
- zkama, zkaj - odkud (Zkaj si? Ztadyma.)
- ztama - odtamtud
- ztadyma - odtud

## Podstatná jména

- amper - kybl
- amoleta - omeleta
- arab, ukrajina - staré kolo bez přehazovačky
- ažura - díra v oblečení
- bagančata - pracovní (obecně velké) boty
- bachor, bachrák - placák (skok do vody)
- baňa - VŠB, též facka či dýně nebo velká lahev
- bebechy - harampádí
- bida - uhelný prach
- bombarďáky - velké kraťasy
- brenpartyja - parta opilců (bren - denaturovaný líh)
- brocak - chlebník (taška, ne dřevěná skříňka na chleba)
- brykule - vylomeniny (nerob brykule)
- buda - přístavek, kůlna
- buntek - poklopec
- buty - boty (obecně)
- cukle - sandály
- cycek, cecek - prso (čaj sladký jak cecek)
- cykoč - přepínač
- cypovina, cyparna - blbost
- čepka - čepice
- čiko - vajgl
- čuňa - nos (ve smyslu rypák) (chceš po čuni?)
- drobňoky - drobné brambory (přeneseně též mince)
- dupačka - soulož (vy smyslu "fuck" - vydupat s někym, zdupat něco)
- duperele - nepodstatné zbytečnosti (to su enem take duperele)
- ďura - díra
- fajront - konec směny
- fěrtoch - zástěra
- fiňoky - finské domky, dřevěné řadovky, pův. bydlení pro chudé, později obvykle pro cikány
- furtka - dvířka
- fuska - ponožka
- gajdoše - prochozené boty (rovně prochozené, srovnej heslo šmajdaky)
- galaty - kalhoty
- galimatijaš - guláš (ve smyslu nepřehledná směs)
- halda - zarostlý kopec z vytěžené hlušiny
- haluz - štěstí (Taka haluz! Měls' haluz jak cyp!)
- hrča - boule (na hlavě)
- hryz - kousnutí z nabízeného jídla (chceš hryza? - chceš si kousnout?)
- hura - půda
- kakoč - nočník
- kas(t)lik - skříňka, též uhlák
- kaške(n)t - šiltovka
- kedr - tlustý krajíc chleba (ke guláši se krájely kedry, když byly krajíce tenké, braly se po dvou i třech; kdo ale krájel kedry na chleba s máslem, sklidil posměch)
- kelerub(na) - kedluben
- kinol - velký nos (co tam doluješ v tym kinolu? - už se zase rýpeš v nose?)
- kisňa - bedna, fotbalová branka (chceš do kisně? - chceš po hubě?)
- klapačka - ústa (drž klapačku), klapačky - naušnice na klip (tehdy populární)
- klepač - konstrukce na klepání koberců - oblíbené místo dětských her na sídlišti, např. hra na ucho (jdeš na klepače?)
- kobzole - brambory
- kolonyje - ulice řadových domků, obvykle fiňoků
- koupelka - koupelna
- kožuch - škraloup (ve zchladnutém mléce)
- křak - keř
- kupak - koupaliště
- kura - slepice
- kutloch - dílnička, koutek, kumbál
- kvitko - kytka
- lakatoš - nechvalně proslulý slovenský [traktor LKT](https://youtu.be/SiUz_akTmcY)
- lyžka - lžíce (příborová)
- maras(t), marasmus - nepořádek
- moja s mojim - manželé (obvykle nesezdaný pár chovající se jako)
- olačka - prezervativ (dupat na olačku)
- papula - huba
- pecek - kamna
- peň - špalek na sekání dřeva (blbý jak peň, hluchý jak peň)
- pokřiva - kopřiva
- polák - studený vítr z pole na podzim (říkala babička na dědině, od mladších jsem nikdy neslyšel)
- poloky - obnošené boty na ven (do pole) (co to máš za poloky? - posměšně, při události vyžadující společenskou obuv)
- polok - polský kanál na televizi (Co dávají na poloku?) Československé byly "jednička" a "dvojka", později OK3, na večerníček jsme se běžně dívali na polský kanál
- prdelačka - zabíjačková polévka
- pudlice - popelnice
- pysk - obličej (chceš po pysku? chceš v pysk?)
- raz - jedna, krát (dva razy - 2x; tak ze tři razy - přibližně 3x)
- rychtig - pořádek (Dát do rychtigu - dát do pořádku)
- ryna - okap (měl teho plne ryny - měl toho po krk)
- ryngle - častěji se tak označují i blumy
- sveter - svetr
- šmajdaky - prochozené boty (křivě vychozené, v důsledku špatného našlapování)
- šmigrust - Velikonoce (pomlázce se říká karabač)
- šolich - vedlejší příjem (obvykle ve smyslu nefakturovaný)
- stolek - židle (zeber stolek - vem si židli, posaď se)
- štangle - horní trubka na kole (vem mě na štangli)
- štěrkačka - řehtačka
- štěrkátko - chrastítko
- štrample - punčocháče
- štipka (ščipka) - škvor
- šťur (ščur) - potkan; zlitý jak ščur - velmi zpocený
- šopa - stodola (kurnik šopa - doprdele)
- šupa - slupka (též rána)
- volioko - volské oko
- vuzek - vozík
- zahlavek - polštář
- zicher(hajs(t))ka - zavírací špendlík (zepni to zicherkou)
- žďorby - haraburdí

## Přídavná jména
- bulaty - nemotorný
- dokaličeny - dobitý (o člověku i věci; ten stolek je po děckach cely dokaličeny; přišel z knajpy cely dokaličeny)
- hladny - hladový (též o jídle jako málo syté - dej si něco pořádného, salát je hladny)
- hruby - tlustý (o textilu: hruba deka, hruby svetr)
- chudy - hubený (chudé maso - libové maso)
- chrobalivy - červivý (např. houba)
- krabaty - svraštělý
- morovy - obrovský
- plytky - mělký (plytky talíř)
- připity - podnapilý
- rázovity - svérázný
- rozgajdany - rozklížený (o stole)
- šury - křivý
- vygajdany - vytahaný (o triku)
- vygeglany - vymlácený (o čepu)
- vylepany - nakrátko ostříhaný
- zbabrany - špatně udělaný
- zimny - studený (nezaměňovat se zimní = roční období)

## Citoslovce
- bech, bec - žuch, bum (bechnout, becnout - praštit)
- dřizg - třísk (někomu)